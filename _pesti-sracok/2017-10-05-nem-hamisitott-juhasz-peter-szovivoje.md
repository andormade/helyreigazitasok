---
title: "Nem hamisított vagyonnyilatkozatot Juhász Péter szóvivője"
tags: juhász péter vagyonnyilatkozat
originalTitle: "Meghamisította vagyonnyilatkozatát Juhász Péter szóvivője – Kitették a szűrét a bizottságból
"
originalDate: 2017-10-05 09:00 -0200
originalUrl: "https://pestisracok.hu/meghamisitotta-vagyonnyilatkozatat-juhasz-peter-szovivoje-kitettek-szuret-bizottsagbol/"
updatedOriginal: true
author: "Pilhál Tamás"
---

A „Meghamisította vagyonnyilatkozatát Juhász Péter szóvivője – kitették a szűrét a bizottságból”
címmel 2017. október 5. napján megjelent cikkben valótlanul állítottuk, hogy

a) Baranyi Krisztina ferencvárosi önkormányzati képviselő meghamisította 2016-os
vagyonnyilatkozatát.

b) Baranyi Krisztina valótlan tartalmú vagyonnyilatkozatot készített,

c) a ferencvárosi képviselő-testület által az ügyben felkért szakértő törvénysértő mulasztást állapított
meg Baranyi Krisztina vagyonnyilatkozatának benyújtásával kapcsolatban,d) a szakértői vizsgálat tárgya volt Baranyi Krisztina albérletének feltüntetése a 2016-os
vagyonnyilatkozatában,

e) Baranyi Krisztina 40 millió forintért vásárolt egy XX. kerületi ingatlant.

A valóság ezzel szemben az, hogy

1) Baranyi Krisztina a 2016-ra vonatkozó vagyonnyilatkozatát 2017. januárjában, a törvényes
határidőben nyújtotta be, amelyben a törvény szerint nem kellett feltüntetnie a cikkünkben
ismertetett ingatlan tulajdonjogát, ugyanis azt Baranyi Krisztina később 2017. június 13-án
kelt határozattal szerezte meg.

2) A ferencvárosi képviselő-testület által az ügyben felkért szakértő a tulajdonszerzés
időpontjával kapcsolatban ugyanígy foglalt állást, kijelentve, hogy a „Ptk. hatályos
rendelkezései alapján az ingatlan vevője a tulajdonjog bejegyzésének eredményeként szerzi
meg az ingatlan tulajdonjogát, a bejegyzést megelőzően még nem volt tulajdonosa az
ingatlannak, (…) így a képviselő vagyoni helyzetében nem következik be olyan változás,
amelyről számot kell, hogy adjon.”

3) A szakértői vizsgálat tárgyát nem képezte Baranyi Krisztina által bérelt semmilyen ingatlan,
így a szakértői vizsgálat e körben sem állapított meg semmilyen törvénysértést.

4) Baranyi Krisztina nem a teljes ingatlant vásárolta meg 2016-ban, hanem csak a szerzett
ingatlan 10%-ának lett tulajdonosa 2017. év második felében kelt földhivatali határozattal.