---
title: "Nincsen ügynök múltja dr. Szabó Gábor feleségének"
tags: szabó gábor mentőszolgálat ügynök
correctionDate: 2016-08-26 09:00:00 -0200
correctionUrl: "https://pestisracok.hu/helyreigazitas-pejorativ-ertelmu-ugynok-szo-hasznalata-miatt/"
originalTitle: "Súlyos pazarlás, szabálytalan szerződések és hűtlen kezelés gyanúja az Országos Mentőszolgálatnál"
originalDate: 2016-07-23 09:00 -0200
originalUrl: "https://pestisracok.hu/sulyos-pazarlas-szabalytalan-szerzodesek-es-hutlen-kezeles-gyanuja-az-orszagos-mentoszolgalatnal/"
author: "Füssy Angéla"
---

A PestiSrácok.hu-n 2016. július 23-án megjelent “Súlyos pazarlás, szabálytalan szerződések és hűtlen kezelés gyanúja az Országos Mentőszolgálatnál” című cikkünkben dr. Szabó Gábor, a mentőszolgálat biztonsági igazgatója és felesége, Szabó Natália életrajzi adatait félreérthetően  megfogalmazva, illetve irreleváns módon osztottuk meg Tisztelt Olvasóinkkal, amikor úgy fogalmaztunk, hogy “Szabó már nem kispályás, komoly nemzetbiztonsági múltja van, sőt felesége is ügynök múlttal rendelkezik”.

A PestiSrácok.hu szerzője már csak életkoránál fogva sem kívánta “állambiztonsági múlttal” összefüggésbe hozni a biztonsági igazgató feleségét, s szerkesztőségünk kitart amellett, hogy az “ügynök” kifejezés önmagában nem hordoz negatív tartalmat, hiszen például a James Bond filmek főszereplői is “ügynökök”, de méltányolva az érintettek érvelését már korábban töröltük a kérdéses részt.

Most az érintettek ügyvédi úton tett felszólítására ismét helyesbítjük korábbi kijelentésünket, egyben sajnálkozásunkat fejezzük ki dr. Szabó Gábor és Szabó Natália felé, amiért “a pejoratív értelmű ügynök szót használtuk velük kapcsolatban”.

Minden egyéb tekintetben cikkünk állításait fenntartjuk.

Huth Gergely

főszerkesztő