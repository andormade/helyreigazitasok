---
title: "Nem sértett jogszabályt a Political Capital Kft."
tags: gyurcsány ferenc political capital átvilágítás
correctionDate: 2016-03-11 09:00:00 -0200
correctionUrl: "https://pestisracok.hu/helyreigazitas-2/"
originalTitle: "Gyurcsány házi tanácsadói furcsa módon megúszták az átvilágítást"
originalDate: 2015-12-22 09:00 -0200
originalUrl: "https://pestisracok.hu/gyurcsany-hazi-tanacsadojanak-nem-kellett-nemzetbiztonsagi-atvilagitas/"
author: "Csizmadia Tamás"
---

A 2015. december 22. napján „Gyurcsány házi tanácsadói furcsa módon megúszták az átvilágítást” címmel megjelent cikkünkben valótlanul állítottuk, hogy a Political Capital Kft. és a Nemzetbiztonsági Hivatal között fennálló szerződéses kapcsolatra tekintettel a Political Capital Kft.-nek a 92/2010 (III.31.) számú kormányrendelet alapján a Nemzeti Biztonsági Felügyelethez kellett volna fordulnia, és azzal hogy ezt nem tette meg, jogszabálysértést követett el. A valóság ezzel szemben az, hogy mivel a Political Capital Kft. a Nemzetbiztonsági Hivatallal 2007 és 2009 között állt szerződéses kapcsolatban, és ezen időszakban a 92/2010 (III. 31.) számú kormányrendelet nem volt hatályban, ezért e szerződéses kapcsolatban a kormányrendelet szabályai sem voltak irányadóak. Így a Political Capital Kft. nem sértett jogszabályt azzal, hogy nem fordult a Nemzeti Biztonsági Felügyelethez. A PestiSracok.hu elismeri, hogy a sérelmes cikk közlésével megsértette a Political Capital Kft. jóhírnevét, amiért a társaság elnézését kéri.