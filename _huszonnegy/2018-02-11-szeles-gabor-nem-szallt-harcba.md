---
title: "Széles Gábor nem szállt harcba Matolcsy György unokatestvérének cégével"
tags: széles gábor ikarus matolcsy györgy bkv
correctionDate: 2018-02-11 12:05:00 -0200
correctionUrl: "https://24.hu/fn/gazdasag/2018/02/11/helyreigazitas-51/"
originalTitle: "Kitört a buszháború: Széles Gábor szerint bitorolják az Ikarus márkanevet"
originalDate: 2018-01-23 19:23 -0200
originalUrl: "https://24.hu/fn/gazdasag/2018/01/23/kitort-a-buszhaboru-szeles-gabor-szerint-bitoroljak-az-ikarus-markanevet/"
author: "Medvegy Gábor"
---

A 2018. január 23-án „Kitört a buszháború: Széles Gábor szerint bitorolják az IKARUS márkanevet” címmel közölt cikkünkben

valótlanul állítottuk, hogy „a vállalkozó azzal a céggel száll harcba, ami Matolcsy György unokatestvéréhez köthető”, és hogy az „IKARUS Egyedi Autóbusz Gyártó Kft. többségi tulajdonosa Matolcsy György jegybankelnök unokatestvéréhez, Szemerey Tamáshoz köthető annak csehországi cégén keresztül”. A valós tények ezzel szemben azok, hogy az IKARUS Egyedi Kft. jelenlegi többségi tulajdonosa, a LUGREDA a.s., amelynek egyedüli tulajdonosa az IKARUS Wealth Management Kft., amelynek egyedüli tulajdonosa pedig Mészáros Csaba.

Valótlanul állítottuk, hogy a „BKV felügyelőbizottsága független mérnöki vizsgálatot rendelt el, ugyanis a megrendelt és leszállított buszok közt alapvető eltérések vannak”. A valós tények ehhez képest azok, hogy nincsen arra nézve adat, hogy a felügyelőbizottság bármilyen eltérés miatt írta volna elő a független mérnöki vizsgálatot.

Valótlanul állítottuk, hogy „az elkészült busz 75 centivel rövidebb, emiatt a csuklónál könnyebbé vált, ami hirtelen fékezésnél balesetveszélyes lehet”. Ezzel szemben a valós tények azok, hogy az IKARUS Egyedi Kft. egy 18,09m hosszúságú jármű szállítására tett ajánlatot a Volánbusz Zrt. részére, amely megfelelt a kiírás szerinti műszaki specifikációnak.
