---
title: "Nem Dr. György István döntött egy Népligeti terület átminősítéséről"
tags: dr gyorgy istvan nepliget atminosites
correctionDate: 2018-07-19 10:08:00 -0200
correctionUrl: "https://hvg.hu/itthon/20180719_Helyreigazitas"
originalTitle: "Fideszes összefonódások a Népligetben: nem látják a pénztől az erdőt"
originalDate: 2018-05-17 16:30 -0200
originalUrl: "http://hvg.hu/itthon/20180517_Nepliget_KESZ_szabalyzat_kobanya_park"
author: "Dercsényi Dávid"
---

A hvg.hu weboldalon 2018. május 17. napján közzétett "Fideszes összefonódások a Népligetben: nem látják a pénztől az erdőt" című cikkünkben valótlanul állítottuk, hogy a cikkben részletezett terület átminősítésével kapcsolatban Dr. György Istvánnak, mint Budapest Főváros Kormányhivatala vezetőjének bármilyen döntési jogköre lenne. A valóság ezzel szemben az, hogy a területre vonatkozó új építési szabályzat tervezetét nem a Kormányhivatal, még kevésbé nem Dr. György István fogadja el, hanem a kerületi önkormányzat alkot rendeletet a Népligeti kerületi építési szabályzatáról. A Kormányhivatal, így annak vezetőjének feladata mindössze a jogszabályban előírt egyeztető tárgyalás megtartása és a záró véleményezés. A partnerségi egyeztetés lezárása, a beérkezett vélemények megválaszolása a kerületi önkormányzat feladata. A beérkezett észrevételek figyelembe vételéről a kerület Képviselő-testülete dönt, nem pedig Dr. György István.
